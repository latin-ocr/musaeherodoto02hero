666 EXCURSUS Vlll AD HERODOT.1V, 32.

posse putat, cur a Scythis Noster nihil comperite potuerit de Hyperbo-
reis, eorumque nomen cur posteris temporibus prorsus evanuerit, cur
denique in sede Hyperboreis assignanda tantopere varient auctores.
Quae num sufficiant ad fabulae rationem indolemque perspiciendam,
aliis diiudicandum relinquo. Nec magis mihi probatur Ritteri opinio
(Vorhalle pag. 286. 317), qui Hyperboreos aeque atque Argippaeos
Issedonesque pro colonis sacerdotalibus habet antiquae fidei Buddhaieae
propagandae causa prosectis ex India, si diis placet, interiori. Hoc
quidem velim attendi, Hyperboreos plerumque commemorari uua cum
Arimaspis, Argippaeis, Gryphis coniunctos3 ut valde inde laudanda sit
Schubarti opera l. l. pag. 33 seqq. in singulis iis colligendis comparan-
disque, quae hisce gentibus, quas modo dixi, suerint communia, mo-
rum dieo institutorumque similitudinem, praeceptorumque congruentiam,
iustitiam adeoque sanctitatem , quae iis unzi tribuitur, linguae propriam
indolem, carnis abstinentiam, frugumque alimenta, capitis calvitiem,
quin ipsas sedes in montium cacuminibus, quae his assignantur, alia.
Et confer quoque Ritter. Erdkunde ΙΙ pag. 893 coll. 907. Quo prior
iam Wahl. Erdbeschr. v. Ostind. pag. 491 Hyperboreos cum Arimaspis,
Gryphis componi nec raro confundi monuerat, cuin illi montium tractus,
per omnem Asiam septentrionalem adeoque ipsam Europam porrecti,
minusque cogniti, montium Hyperboreorum, sive, quod eodem redeat,
Riphaeorum nomine insigniti fuerint, atque etiamnum in Ostiaccorum
lingua vocula rip s. rz‘plt denotet aarum. Itaque Hyperboreos existimat
esse Scythicam gentem nomadicam, ut Issedones, Arimaspos, Gryplzos,
in septentrionali Asiae tractu Graecis Romanisque parum cognito, cuius
nunc maxima pars siberiae accenseatur. Ipsos montes Hyperboreales ac
Riphaeos ad montem, qui nunc vocatur Ural , refert. Quem fere secu-
tus Bennel. Geogr. Herod. pag. 441 Hyperboreorum sedes in Russia
ac Siberia ad fluvium Irtisch ponit3 quas ad Sinam usque remotas voluit
De Guignes Mem. de l'Acad. d. Inscr. XXXV pag. 564 — 572. Reichard.
(Hertha 1828 l) pag. 20 seqq. terras sylvosas intra amnes Kama Vol-
gamque et fluvios Petschoram , Mesen Dwinamque Hyperboreos tenuisse
statuit, qui iam pro Sarmatiae septentrionalis incolis a gradu LVIII et
LIX latitudinis borealis usque ad mare glaciale sint habendi. Eosdem
atque Gelonos esse Hyperboreos alius contendit vir doctus, quem lau-
davimus ad lv, 21. Nuperrime, quantum seio, in haec inquisivit
Volcker. Myth. Geogr. pag. 150 seqq. totius narrationis fundum in eo
poni ratus, quod antiquitus coniunctio quaedam fuerit commerciumque

