658 EXCURSUSVI

quum utrumque Oedipum post Antigonam scriptum esse constet3 in
Antigona autem, quae Ol. 84. 4 Ξ 441 a· Chr. acta est, si locum
Herodoti respexisse Sophoclem certum sit, partem saltem Herodotei
operis iam tum absolutam fuisse appareat. quue ut credam, me qui-
dem inclinare profiteor3 ne tamen temere vel incaute mihi sumere
videar, difficultates, quotquot oboriuntur, haud celabo. Et primum
quidem de ipsa Sophoclei loci origine dubitatum est ab Iacobo, Quaestt.
Sophocl. Varsav. 1821 pag. 363 seqq. ‚ ne imbecillus quidam homo,
quaecunque apud Herodotum invenisset, nullo usus iudicio, genuinis
Sophoclis verbis inseruerit3 ea vero opinio quum ab aliis, qui de Anti-
gona diSputarunt, ut Boeckhio (iiber die Antigone des SophocleS, in
Comm· Acad· Bal-1824 p. 77), lVexio, Hermanno, tum peculiari
libello a Carolo Schonbornio (Progr. Guben. 1827) adeo est refutata, ut
hanc disputationem, quae utique magis ad diiudicandam fabulae Sopho-
cleae indolem pertinet, prorsus omittere possimus3 illud tantum mone-
bo, iam Aristotelem Rhetor. 111, 16. 9 eius loci ut Sophoclei mentio-
nem facere. Deinde Clemens Alexandr. Stromatt. VI p. 625 D. Sylb.
Herodotum potius ex Sophocle hausisse autumat adeoque furti illum in-
simulat3 sed bene intellexerunt Heysius (Quaestt. Herodd. p. 67) et
Wexius, parum consentaneum esse, Herodotum suae rerum gestarum
narrationi poetae commento, cuius fidem praestare non posset, ad-
miscendo temere commisisse, ut suam historici fidem ultro infringeret3
apparetque historicum ideo tantum totam illam rem narrasse, ut singu-
lare illud mulieris dictum posteritati conservaretur ‚ poetam autem longe
veri similius est, dum Antigonam perfectum sororii amoris exemplar
proponere vellet, omnia undique arripuisse, quae huie imagini orna·
mentum addere possent. Nec Suevernio equidem assentiar, qui illam
narrationem hominum sermone propagatam fuisse atque ex hoc com-
muni fonte utrumque hausisse arbitratum licet eodem Hermannum quo-
que incumbere videam, qui: ,‚fecit, inquit, Sophocles, quod saepe
fecerunt tragici Gracci, ut etiam minus apto loco , quod populo, argu-
tis disceptationibus delectari solito, acceptum sore intelligeret, eius affe-
rendi arriperet opportunitatem3 qnare quum Persicae illius mulieris
dictum celebratum esse sciret, utendum eo putavit, idque haud sane in-
scite fecit ;“ dubito enim ‚ an eiusmodi sactum prorsus singulare, cuius
nec nobilis actor et scena satis remota esset, nisi per illum ipsum, quem
talia primum ipsis in locis studiose conquisisse novimus, in hominum
ora venire non potuerit; ideoque Wesselingio , Musgravio , Wexio potius

