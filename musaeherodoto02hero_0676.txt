668 EXCURSUSIX

omnem hanc narrationem de Phoenicibus, Neconis iussu Africam circum-
navigantibu8‚ in dubium vocarent, nec veri quid iis contineri, quae
Herodotus et qui eum sequantur, de hac navigatione memoriae prodi-
derint, contenderent, praesertim cum nullus alius scriptor vetustus, si
ab Herodoto eumque sequentibus discesseris, huius rei meminerit, ma-
xime quamvis memorabilis, nec omnino Ptolemaei Pliniive aetate ullam
huius expeditionis notitiam sive memoriam exstitisse credibile sit, ipse—
que Strabo (Ι pag. 32 S. 57 A.) Africam adhuc circumnavigatam fuisse
neget, cum omnes impedimentis obiectis redire fuerint coacti. Quae
tamen ipsa non sufficere ad omnem Herodoti narrationem convellendam,
quivis intelligit3 et ipsius recentioris aetatis simile exemplum protulit
Rennel. l. l. pag. 703. 704. Sed addunt ipsius itineris sive navigationis
difficultates, maris fluctus, ventorum vim, litora periculorum plena,
vada, scopulos, alia id genus3 mirumque denique videri dicunt, quod,
quae tum fuerint detecta, nullo amplius posteritati suerint usui ipsiusque
expeditionis memoria tam cito excidere potuerit. ltaque vel vulgi ex
fama vel sacerdotum Herodoto verba dantium haec fluxisse contendunt,
cum qui tale consilium omnino Aegyptiorum rex concipere potuerit, in-
telligi nequeat, neque etiam tempus, quod ad istam expeditionem in-
sumtum fuisse traditur sufficere potuerit. Quae num sufficiant ad He-
rodoti testimonium infringendum, iam videamus, ad ea simul ablegan-
tes, quae in notis ad singula Herodoti verba adscripsimus: quippe ex
quorum iusta interpretatione atque intelligentia, quid de singulis dubi-
tationibus iudicandum sit, melius perspici possit. Hic in universum
quaedam proferamus , ducta ex disputationibus eorum virorum, qui no-
stra et patrum memoria Herodoti causam susceperunt, fidemque Hero-
doti in hac narratione optime tueri studuerunt. Inter quos praecipue
nominandi sunt Gesner. Diss. de navigatt. extra column. Herc. P. 1 prae-
cipue ἓ. 6 seqq. Orphicc. ed. Hermann. Rennel. l. l. pag. 685 seq.
693 seqq. Heeren. Ideen etc. Ι, 2 pag. 81 seqq. et Koes. in scriptione
peculiari, quae hoc sub titulo prodiit: „Disquisitio de fide Herodoti,
qua perhibet Phoenices Africam navibus circumvectos esse, cum recen-
tiorum super hac re sententiis excussiS.“ Gotting. 1805. 4. Rennelio
adsentitur Larcherus (in nott. ad Herodot. l. l.) itemque Dureau de la
Malle Geographie physique de la mer noire etc. pag. 70 not., atque
etiam quodammodo Ukert. Geogr. d. Gr. et Rom. Ι, 1 pag. 46 seq-3
argumentis enim a Rennelio prolatis, modo quae ille sumserit accipian-
tur, satis probari ait, fieri potuisse talem navigationem, quamvis an

