652 EXCURSUS IV AD HERODOT.111, 115.

teres appellabant stannum, recentiores, ut monet Beckmann. l. l. pag.
321, Werk; quamquam vel antiquitus stannum subinde dici Nostrum
Zinn vel aliam quandam splendidiorem metalli mixturam, Linkio vide-
tur probabile l. l. p. 266. Nostrum Blez' Romani dicebant plumbum
nigrum, eodem observante Link.

De ipsa voce κασσίτερος eiusque etymo diversimode statuunt.
Nam ex India ut metallum ita nomen quoque eius sunt qui ductum esse
contendant, Sanscridanae linguae afferentes vocem tirum, quae plum-
bum significet, aut ad insulam Indicam caslaela provocantes. Quae quam
incerta sint, quivis sponte intelligit. Conf. Link. l. l. p. 265. E Phoe·
nicum lIngua vocem repetere mavult Bochart. in Canaan. I cap. 39 cum
Graeca vox Chaldaicae s. Arabicae voci similis sonet. Nam pro ιγ’-13
(IV Mos. XXXI, 22) in his dialectis reperiri Kastira, Kistara et Kasdir,
adeoque Kastiterz‘om nisi, quae Vogelii est sententia p. 109 Ι. l. , hae
ipsae voces serioris sint aetatis, ad Graecum vocabulum confictae.
Nihilominus A. G. Schlegel. (Indien. Berliner Taschenbuch 1829 p. 8)
nomen κασσίτερος cum Sanscridana voce Kastfra convenire ait·‚ ita ut
forsitan Phoenices hoc metallum prius ex India quam ex Britannia repe-
tierint. Quod mihi quidem non persuasit vir doctus. Et hac in sen-
tentia dicenda, ut monuit Cr„ parum sibi ipsum constare iudicat A.
Benary in Berlin. Jahrbb. d. wissensch. Kritik 1831 p- 759-

